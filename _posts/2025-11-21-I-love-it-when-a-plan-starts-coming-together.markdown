---
layout: post
title:  "I love it when a plan starts coming together"
date:   2025-11-21 19:34:00 +0100
categories: weeknotes
---
Deze week heb ik veel tijd en energie gestoken in contact met het team. Dat voelde goed. De kwartiermakersfase wordt gezien als voorbij, en dat betekent een verschuiving: minder inhoudelijk werk, meer aandacht voor de mensen en de basis van ons samenwerken. Hoewel ik denk dat we die kwartiermakersfase nog niet helemaal achter ons hebben gelaten, is het fijn om meer ruimte te hebben voor dit werk.

We hebben goede mensen. Dat merk ik elke dag. De komende tijd wil ik werken aan meer duidelijkheid: wat doen we, wat is belangrijk, en welke voortgang maken we? Een stabiele basis is er nog niet, maar daar gaan we naartoe. En administratieve hygiëne is daarbij cruciaal. Niet alleen praten, maar ook echt maken en opschrijven, zodat we zeker weten dat we het met elkaar over hetzelfde hebben. Kanban netjes bijhouden, routines ontwikkelen, en elkaar kunnen aanspreken als we niet doen wat we met elkaar hebben afgesproken.

De hoop is helder: duidelijke prioriteiten stellen en hoge kwaliteit werk leveren. Liever minder doen dan meer. En wat ook helpt: er komt héél veel mooi werk samen deze dagen. Digilab, standaarden, NDS, Architectuurraad Digitale Overheid, Forum Standaardisatie, PGDI. Het begint allemaal op z'n plek te vallen. I love it when a plan starts coming together.
