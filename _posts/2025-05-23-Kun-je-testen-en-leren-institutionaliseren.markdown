---
layout: post
title:  "Kun je testen en leren institutionaliseren?"
date:   2025-06-08 17:00:00 +0200
categories: weeknotes
---

Er staat een duur woord in de titel van deze weeknote: institutionaliseren. Dus voordat we van wal steken, eerst even uitleggen wat ik daarmee bedoel in dit stuk. Dus met behulpt can Claude rammen we deze definitie eruit: _"Het proces waarbij bepaalde praktijken, normen, regels of procedures worden vastgelegd en geformaliseerd binnen een organisatie of samenleving, zodat ze een **blijvend en geaccepteerd onderdeel worden **van het functioneren."_ En zoals je ziet heb ik daar een stukje dikgedrukt gemaakt, want dat is waar het me om gaat.

Waarom deze titel, deze week? Vrij simpel, dat was denk ik het hoogtepunt van mijn week, vooral ook omdat ik door had dat we hier echt iets anders proberen te doen. Dat gaat dan ook met horten en stoten, maar er is een groep mensen betrokken die graag wil en bovenal in staat is om te reflecteren op het geen ze proberen te doen. 

Zoals vaak in het nieuws mislukken grote overheids-ICT-projecten met enige regelmaat, en dat is zonde. Het wordt vaak écht moeilijk wanneer meerdere overheidsorganisaties samen aan één ding moeten werken. Iedere organisatie heeft een eigen landschap, manier van werken, cultuur, tijdslijnen, financiën en ga zo maar door. Maar wat ze doorgaans wel gemeen hebben is dat ze voor de burger en in dit geval de ondernemer werken. Zo ook bij het werken aan MijnOverheid Zakelijk. Want, uit onderzoek blijkt dat ondernemers meer en makkelijker overzicht willen hebben op hun interacties met de overheid, een begrijpelijke behoefte. Maar dan, hoe doe je dat? Gaan we een ontwerp maken met allerlei (functionele) eisen om die vervolgens aan een andere partij te overhandigen en het bouwwerk van ons af te duwen en dan aan het einde te zien of men tevreden is. Dat lijkt me een slecht idee. Dus proberen we in dit geval een aanpak die gericht is op testen en leren, met alle organisaties die het aan de ondernemer verplicht zijn (niet letterlijk) om dit overzicht te bieden. En daar werken een hoop organisaties nu aan: KVK, RVO, RijksICT Gilde, Ministerie van Economische Zaken, Logius, Belastingdienst, Douane, RDW, UWV, VNG en Gemeente Rotterdam. 

Tijdens de presentatie die ik gaf wil ik feedback op halen waarvan we met Bureau Architectuur op onze beurt weer kunnen leren. Hoewel ik het niet had verwacht was een afbeelding nog behulpzamer dan verwacht.

